# labo extra: oefeningen JS 1

1. Maak variabelen aan voor naam, voornaam, woonplaats. Log naar de console: "Hallo, ik ben Kristof Michiels en woon in Antwerpen". Vervang hierbij mijn gegevens door de inhoud van jouw variabelen. 
2. Log naar de console "In een jaar zijn er xxx uren". Gebruik en ken waarden toe aan volgende variabelen: urenInEenJaar, urenInEenDag, dagenInEenJaar. 
3. Op dezelfde manier bereken je het aantal minuten in een decennium. Kies hier zelf goede namen voor de variabelen die je gaat gebruiken. 
4. Hoeveel seconden oud ben jij? Bereken op basis van je leeftijd in jaren. In dagen mag uiteraard ook.  
5. Als een persoon 912 miljoen seconden oud is, hoeveel jaar is deze persoon dan? 
6. Je maakt 2 variabelen aan voor de basis en de hoogte van een rechthoek en noemt ze: basisInCm en hoogteInCm. Je kent ze respectievelijk de waarden 2 en 3 toe. Je berekent op basis van de variabelen de oppervlakte en de omtrek van de rechthoek en logt de 2 zinnetjes naar de console. 
7. Je maakt 2 variabelen aan en noemt ze: a en b. Je kent aan elk van hen een getal toe. Je kijkt na of a groter is dan b en logt in dat geval "a is groter dan b" naar de console. Indien a kleiner is dan b log je "a is kleiner dan b" naar de console. 
8. Een lichte variant op de vorige oefening:  Je maakt 2 variabelen aan en noemt ze: a en b. Je kent aan elk van hen een getal toe. Je kijkt na of a groter is dan b en logt in dat geval "a is groter dan b" naar de console. Indien a kleiner is dan b log je "a is kleiner dan b" naar de console. Maar: indien a = b dan log je "a is gelijk aan b" naar de console. 
9. Je maakt een variabele aan en noemt ze dagVanDeWeek. Je geeft ze een zelfgekozen waarde van 1 tot 7. Dit getal komt overeen met een dag van de week: maandag = 1, dinsdag = 2 enz. Schrijf nu een switch statement waarbij je op basis van de waarde van dagVanDeWeek verwijst naar de dag van de week. Als eindresultaat log je volgende zin naar de console, indien dagVanDeWeek bijvoorbeeld gelijk is aan 3: "de waarde van DagVanDeWeek = 3, dus vandaag is het woensdag". 
10. Je maakt een variabele aan voor de temperatuur en vult hem met een waarde. Schrijf nu een if-else-if statement met 2 else if voorwaarden \(dus 3 voorwaarden in totaal\). Je logt op basis van de gekozen temperatuur een zinnetje naar de console dat wat commentaar geeft op hoe warm of hoe koud het is. 
11. Zelfde opgave als bij vraag tien, maar nu voor de seizoenen van het jaar. Je maakt een variabele seizoen aan en kent er een seizoen aan toe. Je maakt een switch statement met cases voor elk van de seizoenen en logt een zinnetje naar de console dat een boodschap geeft naargelang het seizoen van het moment.

