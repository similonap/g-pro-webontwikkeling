---
description: web application framework
---

# intro Express

Een applicatie in NodeJS kan verschillende vormen aannemen, maar veelal wordt NodeJS gebruikt voor het bouwen van backend applicaties. Concreet zal er in de Node applicatie een server opstarten met behulp van de http-module, waardoor de applicatie benaderd kan worden over het internet.   
Omdat tijd kostbaar is en we niet allemaal het warm water opnieuw willen uitvinden, is het handig om optimaal te kunnen werken en dit kan binnen deze context door gebruik te maken van een server framework, namelijk Express. 

[Express](https://expressjs.com/) maakt het mogelijk om het bouwen van servers in Node.js te vergemakkelijken. Het **server framework** heeft naast een vaste structuur voor het starten en beheren van een server, ook methodes voor het beantwoorden van externe verzoeken aan de server. Zolang je als ontwikkelaar binnen de lijntjes kleurt, neem het framework een groot aantal taken over van de ontwikkelaar. Express is qua functionaliteiten uitbreidbaar met modules, zowel eigen modules als NPM en kan ingezet worden voor het **bouwen van web-apps** en **API's**.

